# ÖZET

Web site oluşturma sistemi, kullanıcılara tek satır kod yazdırmadan kendi web sitelerini oluşturmayı amaçlamaktadır. Bu bağlamda tasarlanan sistemde kullanıcı, web sitesini oluşturmak istediğinde bir şablon seçimi yapması gerekmektedir. Seçilen şablonun gerekli ayarları yapıldıktan sonra editör sayfasına yönlendirilir. İskelet şablonun etiketlenmiş her bir bölümüne, kullanıcı tarafından bileşen ekleme işlemi gerçekleştirilecek. Ana sayfa ve açılan diğer sayfaların tasarımları bittikten sonra, yapılan web sitenin kaynak kodlarının gösterimi sağlanmaktadır. Proje; Hypertext Preprocessor (PHP), Javascript, Hypertext Markup Language (HTML) ve Cascading Style Sheets (CSS) kodlarından oluşmaktadır. Php dilinin dinamikliğinden yararlanıp geliştirilen projede, kullanıcılara kendi web sitelerini oluşturmalarını ve oluşturulan web sitenin kaynak kodlarına erişmeleri sağlanmaktadır. Web Site Oluşturma Siteminde ek olarak web bileşeni üretmeyi sağlayacak bir sistemde mevcuttur. Bu bölümde kullanıcılar, onlara sunduğumuz kategoriler altındaki web bileşenlerini kendilerine özel bir şekilde optimize edip, gerekli ayarlamalardan sonra oluşturmuş oldukları web bileşeninin kaynak kodunu alabilmektedirler. Bu bölüm daha çok bu alanda bilgi sahibi kişilerin kullanımı için tasarlanmıştır. Kullanıcılar web içerikleri için uygun gördükleri web bileşenini birkaç saniye içerisinde üretebilmektedirler. Web site oluşturma sisteminde bir de canlı destek bölümü mevcuttur. Herhangi bir sorunla karşılaşan veya soru sormak isteyen kullanıcılar bu bölümü kullanarak sitem üzerinden yöneticilere ulaşabilecektir.

https://wo-system.com